-------------------------------------------------------------------------------------
1. Supponiamo di avere uno spazio logico a 64 bit suddiviso in pagine di 8 KB. Quanti 
byte occuperebbe una singola tabella delle pagine che dovesse indicizzare uno spazio 
fisico di 16 GB? Per motivi di allineamento, assumere che le entry della tabella delle 
pagine siano di dimensione multipla di 32 bit.

Si ha:

Spazio fisico: 16 GB = 2^34 byte
Spazio logico 64 bit: la memoria virtuale è di dimensione 2^64 byte
Dimensione pagine/frame: 8 KB = 2^13 byte
Numero di frame:  2^34/2^13 = 2^21 frame da 8 KB
Numero di pagine: 2^64/2^13 = 2^51 pagine da 8 KB

Poichè si hanno 2^21 frame servono 21 bit per rappresentare un numero di frame, quindi 
almeno 3 byte. Per motivi di allineamento si arrotonda a 32 bit = 4 byte per numero
di frame contenuto nella tabella delle pagine.

Con 2^51 celle da 4 byte, la tabella delle pagine occuperebbe 2^53 byte = 8 PB (petabyte).
Per questo motivo, nei sistemi a 64 bit si usano tabelle delle pagine multi-livello.

-------------------------------------------------------------------------------------
2. Cosa vi aspettate che succeda quando viene eseguita la funzione crack? Perché?

Si ha con tutta probabilità un segmentation fault, poiché l'indirizzo addr_to_crack
si riferisce allo spazio logico del server, mentre viene usato ingenuamente dall'hacker 
per accedere allo spazio logico del proprio programmino. I processi hanno spazi logici 
distinti e un indirizzo logico di un processo non ha alcun significato per un altro.

-------------------------------------------------------------------------------------
3. Il seguente testo contiene errori: "Per tradurre un indirizzo logico in un indirizzo 
fisico in un sistema di memoria virtuale con pagine da 8 KB, il MMU utilizza come offset 
i 10 bit più significativi dell'indirizzo logico e come numero di pagina i rimanenti 22". 
Correggere gli errori scrivendo il testo corretto.

L'offset utilizza i bit meno significativi mentre le specifica del numero di pagina 
utilizza i bit più significativi. Poiché 8 KB= 2^13 byte, l'offset utilizzerà 13 bit, 
mentre il numero di pagina verrà indicato con i rimamenti 19.

Testo corretto: "Per tradurre un indirizzo logico in un indirizzo fisico in un sistema di 
memoria virtuale con pagine da 8 KB, il MMU utilizza come offset i _13_ bit _meno_ 
significativi dell'indirizzo logico e come numero di pagina i rimanenti _19_".
