-------------------------------------------------------------------------------------
1. Supponiamo di avere uno spazio logico di 1 GB suddiviso in pagine di 256 KB. 
Quanti byte occuperebbe una tabella delle pagine che dovesse indicizzare uno spazio 
fisico di 4 GB? Per motivi di allineamento, assumere che le entry della tabella delle 
pagine siano di dimensione multipla di 32 bit.

Si ha: 
- 1 GB = 2^30 byte
- 4 GB = 2^32 byte
- 256 KB = 256*2^10 = 2^18 byte

Lo spazio logico è diviso in 2^30 / 2^18 = 2^12 pagine da 256 KB ciascuna.
Lo spazio fisico è diviso in 2^32 / 2^18 = 2^14 pagine da 256 KB ciascuna.

I numeri di frame sono nell'intervallo [0, 2^14-1], pertanto basterebbero 14 bit
per rappresentarli. Tuttavia, per motivi di allineamento delle entry della tabella
delle pagine, si preferisce usare entry di 32 bit = 4 byte.

La tabella delle pagine occupa quindi 4*2^12 byte = 16*2^10 byte = 16 KB.

-------------------------------------------------------------------------------------
2. Si consideri un processo 1 che esegue la funzione produci, e un processo 2 che 
successivamente esegue la funzione consuma. Vorremmo che il processo 2 stampasse la 
stringa precedentemente scritta dal processo 1: questo può succedere in un sistema di 
memoria virtuale paginato? Se sì, come?

Si, e' possibile ed e' uno dei vantaggi dell'utilizzo di un sistema di memoria virtuale 
paginato; occorre che due pagine dei due processi, una della tabella delle pagine del
processo 1 e l'altra della tabella delle pagine del processo 2, siano mappate nelle
loro rispettive tabelle delle pagine, alla stessa zona di memoria fisica.

-------------------------------------------------------------------------------------
3. Il seguente testo contiene vari errori: "In un sistema di memoria paginato, i processi 
usano indirizzi nello spazio della memoria fisica, che è suddivista in frame. Un array 
chiamato tabella delle pagine, globale a tutti i processi, permette di mappare gli indici 
dei frame negli indici delle pagine corrispondenti. Uno dei vantaggio principali di un 
sistema paginato è quello di risolvere completamente il problema della frammentazione 
esterna nell'allocazione della memoria ai processi, facendo in modo che tutto lo spazio 
allocato venga effettivamente utilizzato". Correggere gli errori scrivendo il testo 
corretto.

"In un sistema di memoria paginato, i processi usano indirizzi nello spazio della memoria 
logica, che è suddivista in pagine. Un array chiamato tabella delle pagine, di cui ogni 
processo ha la sua copia, permette di mappare gli indici delle pagine negli indici dei frame 
corrispondenti. Uno dei vantaggio principali di un sistema paginato è quello di risolvere 
completamente il problema della frammentazione esterna nell'allocazione della memoria ai 
processi, a scapito di quella interna dato che i frame sono di dimensione fissa".
